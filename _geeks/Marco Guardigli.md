---
episodi:
- 78
- 79
- 83
- 85
- 86
layout: geek
links:
  GitHub: https://github.com/mgua
  LinkedIn: https://www.linkedin.com/in/marcoguardigli/
  X: https://x.com/mgua
nome: Marco Guardigli
---
## Biografia

Marco Guardigli è ingegnere e imprenditore nel settore ICT, ed è fondatore, contitolare e direttore tecnico di TomWare.

Nella sua carriera ha lavorato come consulente, progettista, docente, solution designer.
Dopo molti anni di attività principale su progettazione e implementazione di infrastrutture ICT enterprise, negli ultimi anni si è dedicato alla data science, e allo sviluppo applicativo di soluzioni di machine learning e AI. E' il lead architect per il prodotto Tailor, infrastruttura AI privata per uso enterprise, in cui personalità e carattere sono caratteristiche costitutive ed evolutive di assistenti sintetici che lavorano a fianco di utenti umani.

Come consulente esperto di cybersec si è occupato di informatica forense, e per oltre 20 anni ha ricoperto incarichi di CTU per diversi tribunali. 
Come consulente su tematiche tecnologiche e forensi ha lavorato su delicati casi di cybercrime enterprise, per grandi clienti, in contesti internazionali, prevalentemente nei settori energetico e petrolchimico.
Ha scritto due libri sull'ambiente di groupware Lotus Notes (ora HCL Domino).
Come istruttore e docente, ha lavorato dal 1994 al 2006 per IBM e per vari enti di formazione specialistica per aziende. Negli ultimi 5 anni ha tenuto corsi online per giovani neolaureati, su data science e AI.
E' titolare di diversi brevetti e modelli di utilità, tra cui un sistema di strong authentication per telefoni cellulari, depositato nel 2001, che ai tempi era molto avanzato.

E' un convinto sostenitore dell'open source.
Ha iniziato la sua avventura con l'informatica nel 1976, quando, a nove anni, ha iniziato a programmare in RPN assembler giocando con la calcolatrice programmabile HP-97 di papà.

Alcuni dei suoi motti sono:
  IF serve(x) AND sai_fare(x): fa(x); ELSE impara_a_fare(x);
  Ogni volta che fai una cosa per la prima volta, ti diverti molto di più.
  Solo i pesci morti vanno con la corrente.

